Едни от най-големите проблеми пред непрофесионалните автори на музикални произведения е сформирането на траен екип, чийто жизнен цикъл е достатъчно дълъг за да се завършат всички компоненти по съответния продукт. При непрофесионалистите това не е основната им дейност, не печелят от нея или поне не е основния им доход и не желаят да отделят твърде много време, ако това ще накърни основната им работа.Съвместяването на графиците на различните участници също представлява трудност. The Bu Tone предоставя пълно или частично решение на този проблем. Чрез системата участниците могат да комуникират задочно (без едновременно да са свободни) като си оставят съобщения в групата. Може да следят прогреса на всички останали като изтеглят последните версии на техните модули и споделят версии на своя модул. С избягването на необходимостта от едновременното присъствие на повече участници се очаква да се намали времето за разработка, а в някои случаи да се стимулира стартирането на проекти, които изглеждат невъзможни без индиректна колаборация (при автори намиращи се на големи растояния например). Самото наличие на такова споделено пространство за отделните модули позволява всеки специалист да работи на своята конфигурация в домашни условия. Системата е достъпна чрез уебсайт, който не ограничава различни операционни системи или хардуерни конфигурации. Може да бъде отворен както от студиото за запис на вокали, така и от офиса на тонрежисора или от дома на барабаниста например. Допълнително се избягва необходимосста от физическа локация оборудвана с хардуера, от който всеки се нуждае и реално вече притежава другаде (или транспортирането на същия хардуер до локацията). Към това добавяме и изчезването на всякакви твърди носители на информация (CD, DVD, flash) при работата върху произведението. Улеснява се достъпът до стари версии на различните модули.

Друга съществена ползва е предоставянето на криптиран подпис, който удостоверява кой е авторът (и кой е собственикът ако са различни лица) на всеки файл качен в системата. Подписът  е свързан със съответния файл и с момента на качването във The Bu Tone. Той не може да бъде подправен без частен ключ, известен само на администраторите на системата. Целта е авторите са спокойни, че има кой да гарантира техните права в случай на нерегламентирано използване на тяхно произведение. Съвсем се улеснява и промяната на собственика на произведението.

The Bu Tone не урежда административно авторски права, но при съдебен спор може да се представлява в съда и да оцени истинността на предоставения крипто-подпис.